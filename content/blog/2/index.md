---
link: https://lawline.se/answers/en-19-arings-ratt-till-underhallsbidrag-och-studiebidrag
title: En 19-årings rätt till underhållsbidrag och studiebidrag
description: Hej och tack för att du vänder dig till Lawline med din fråga!
author: Lawline Ab
date: 2020-07-07T10:00:00.000Z
stats: paragraph=12 sentences=24, words=376
---
FRÅGA  
En 19-årings rätt till underhållsbidrag och studiebidrag

SVAR  
Hej och tack för att du vänder dig till Lawline med din fråga!

**Du har rätt tillunderhållsbidrag**

Till att börja med är din mamma underhållsskyldig eftersom du går på gymnasiet och är under 21 år, [FB 7 kap. 1 § andra stycket](https://lagen.nu/1949:381#K7).

Det är båda föräldrarna som har ansvar för underhåll till barnet. Om föräldrarna inte längre bor tillsam mans är den föräldern som inte bor tillsam mans med barnet skyldig att betala underhållsbidrag till den förälder som bor med barnet, [FB 7 kap. 2 §](https://lagen.nu/1949:381#K7).

Underhållsbidraget ska betalas ut direkt till dig eftersom du är över 18 år. Underhållsbidraget ska användas till vad som anses vara _skäligt_ utifrån dina behov, [FB 7 kap. 1 § första stycket](https://lagen.nu/1949:381#K7). Att du ska betala för din egen mat kan inte anses vara skäligt utan detta ska bidraget användas till. Boende, kläder och fritidsaktiviteter är andra skäliga kostnader som underhållsbidraget ska stå för. Vad gäller underhållsskyldighet för din mamma ska detta bedömas utifrån _föräldrarnas samlade ekonomiska förmåga_och hänsyn ska också tas till dina inkomster. Du skriver att din mamma inte jobbar alls men att du under år 2020 har jobbat mycket. Även om ena föräldern har låga inkomster så ska det alltså bedömas utifrån båda föräldrars samlade ekonomiska förmåga. Om däremot båda föräldrarna har låga inkomster går det att söka om extra tillägg från CSN utöver studiebidraget. Du kan läsa mer om det [här](https://www.csn.se/bidrag-och-lan/studiestod/tillagg-till-studiestodet/for-gymnasiestudier/extra-tillagg.html).

**Du har rätt tillstudiebidrag**

**Mina råd tilldig**

Mitt råd är att du försöker prata med din mamma och förklara att du har rätt på att få underhållsbidrag och studiebidrag. Skulle din mamma fortsätta att kräva dessa bidrag av dig kan du vända dig till socialtjänsten i din kommun och förklara problemen.

**Sam manfattning**

Du har alltså rätt på både underhållsbidrag och studiebidrag och detta är inget som din mamma ska kräva att få av dig. Du ska inte behöva betala all mat till dig själv för dina egna pengar utan detta är skäliga kostnader som underhållsbidraget ska användas till. Det exakta beloppet för ditt underhållsbidrag vet jag inte eftersom det beror på föräldrarnas samlade ekonomiska förmåga och dina egna inkomster.

Jag hoppas att du har fått svar på din fråga. Skulle du behöva ytterligare hjälp är du mer än välkommen att skicka in en fråga till oss igen!

Med vänliga hälsningar,

Hanna Opedal Eriksson
