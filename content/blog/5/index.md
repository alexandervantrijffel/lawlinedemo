---
link: https://lawline.se/answers/far-var-dotter-flytta-till-mig
title: Får vår dotter flytta till mig? 
description: Hej och tack för att du vänder dig till Lawline med din fråga!
keywords: null
author: Lawline Ab
date: 2021-01-06T11:00:00.000Z
publisher: null
stats: paragraph=13 sentences=23, words=252
---
FRÅGA  
Får vår dotter flytta till mig? 

SVAR  
Hej och tack för att du vänder dig till Lawline med din fråga!

**Vad är frågan?**

Jag uppfattar det som att du undrar om din dotter får flytta till dig när hon ska börja gymnasiet även om hennes pappa inte vill det. Här under går jag igenom vad som gäller enligt [föräldrabalken (FB)](https://lagen.nu/1949:381).

**Får dottern flytta?**

Eftersom du och barnens far har gemensam vårdnad har ni också gemensam bestämmanderätt i viktigare frågor som rör er dotter. Det betyder att båda måste vara överens innan ni fattar beslut i frågor om till exempel skolgång och boende. ([6 kap. 13 § FB](https://lagen.nu/1949:381#K6P13S1)).

Det är både er rättighet och skyldighet som vårdnadshavare att bestämma i frågor som rör er dotter. Med det sagt ska ni som vårdnadshavare också ta allt större hänsyn till er dotters synpunkter och önskemål i takt med hennes stigande ålder och utveckling. ([6 kap. 11 § FB](https://lagen.nu/1949:381#K6P11S1)).

**Slutsats**

Jag har tyvärr inget enkelt svar på om er dotter får flytta eller inte. Å ena sidan ska du och barnens far vara överens, å andra sidan är er dotter hela 16 år vilket innebär att hennes önskemål ska tas på allvar. Allra bäst hade varit om ni kunde komma överens inom familjen. Om det inte funkar rekommenderar jag att du tar kontakt med vår juristbyrå. Du kan boka en tid med vår juristbyrå [här](https://www.lawline.se/boka) eller ringa oss för att få mer information.

Kontaktuppgifter till vår telefonkontakt:

Telefon: 08-533 300 04

Öppettider: Mån-fre kl. 10.00-16.00

Hoppas att du fick svar på din fråga!

Vänligen,

Hanna Rosenqvist
